1. Ξέρξης, οὔπω βασιλεύσας τῶν Περσῶν, Ἀριμένην τὸν ἀδελφὸν χρήμασιν ἐθεράπευσεν· ὅτε δὲ βασιλεὶς ἀνηγόρευτο, πάντων παρ᾿ αὐτῷ πρῶτος ἦν.

2. Πόλτυς, ὁ Θρᾳκῶν βασιλεύς, ἐν τῷ Τρωϊκῷ πολέμι πρεσβευσαμένων πρὸς αὐτὸν ἅμα τῶν Τρώων καὶ τῶν Ἀχαιῶν, ἐκέλευσε τὸν Ἀλέξανδρον τὴν τῆς Ἑλένης καταγωγὴν μὴ κωλῦσαι, δύο δὲ καλὰς Θρῄσσας ἀντὶ μιᾶς Ἑλέης νυμφεύεσθαι.

3. Γέλων ὁ τύραννος, ὅτε Καρχηδονίους πρὸς Ἱμέραν μάχῃ κατεπάλαισε, ταῖς τῆς εἰρήνης ὁμολογίαις ἐκέλευσεν, ότι καὶ τὰ τέκνα παύσονται τῷ Κρόνῳ κατθύοντες.

4. Ἀγαθοκλῆς υἱὸς μὲν ἦν ἀνδρὸς κεραμεύοντος· ἀνδρείᾳ δὲ καὶ φρονήματι κύριος Σικελίας καὶ βασιλεὺς ἀνηγορεύθη. παρὰ δὲ τὰ δεῖπνα τοῖς νέοις ἐπεδείκνυε κεράμεα ποτήρια καὶ ἐμνημόνευεν αὐτὸς τὴν προτέραν διατριβήν.
