30. Philoctetes [88-90]
Τοῦ μεγάλου τῶν Ἑλλήνων πρὸς τοὺς Τρῶας πολέμου καταστάντος, Φιλοκτήτης ὁ Ποίαντος ὥρμησεν ἔχων ἑπτὰ ναῦς, καὶ φέρων τὸ τόξον καὶ τοὺς ὀϊστοὺς τοῦ Ἡρακλέους. Περὶ δὲ τούτων τῶν θαυμαστῶν ὅπλων, ὅπως ἐκτήσατο αὐτά, τοιάδε λέγεται. Ὁ γὰρ Ἡρακλῆς νῦν θανούμενος ἐποιήσατο πυρὰν καὶ ἐκάθιζεν ἐπὶ ταύτην, καὶ ἐκέλευσε τὸν υἱὸν Ὕλλον ἅψαι. Ἐκεῖνος δὲ οὐκ ἤθελεν. Ἐνταῦθα δὲ φοβούμενος μὴ οὐ ταχέως κατακαυθῂ – πολλὴν γὰρ λύπην ἔπασχεν – ὁ Ἠρακλῆς ᾔτησε παρὰ Φιλοκτήτου τὴν πυρὰν ἅψαι, ὑπισχνούμενος δώσειν αὐτῷ τὸ τόξον καὶ τοὺς ὀϊστοὺς τοῦ Ἀπόλλωνος, ἢν ταῦτα ποιήσῃ. Τοῦτο οὖν πράξας ὁ Φιλοκτήτης ἐδέξατο τὰ ὅπλα. 
Καὶ ὁ στόλος τῶν Ἑλλήνων καθωρμίσθη ἐς τὴν Χρύσην νῆσον ἵνα θύοιεν τῇ ἐκεῖ θεῷ. Καὶ ἐν ᾧ οἱ ἥρωες θύουσιν, ἔχις ἐκ τοῦ βωμοῦ ἐλθὼν τὸν τοῦ Φιλοκτήτου πόδα ἔδακεν. Τότε δὲ μεγάλῃ φωνῇ ἐβόησε δεινῶς, τραυματισθείς. Καὶ οἱ ἄλλοι Ἕλληνες κομίσαντες αὐτὸν πρὸς τὴν Λῆμνον νῆσον πλησίον οὖσαν κατέλιπον ἐνταῦθα, καὶ ἀπέπλευσαν πρὸς Τροίαν. Πολὺν δὲ χρόνον μαχεσάμενοι ἄπρακτοι ἦσαν. Τέλος δὲ ἐν τῷ τοῦ πολέμου δεκάτῳ ἔτει οἱ Ἕλληνες ἐβουλεύσαντο ἐρωτᾶν μάντιν τινὰ ὅπως ἐκπολιορκήσουσι τὴν πόλιν. Ἐκεῖνος οὖν ἀντεῖπεν ὅτι οἱ Ἕλληνες οὔποτε Τροίαν πέρσουσιν ἕως ἂν κομίζωσι τὸν Φιλοκτήτην καὶ τὰ ὅπλα τοῦ Ἡρακλεόυς ἐπὶ τὴν πόλιν. 
Ταῦτα δὲ μαθόντες εὐθὺς ἔπεμψαν τὸν Ὀδυσσέα καὶ Νεοπτόλεμον τὸν τοῦ Ἀχιλλέως υἱὸν πρὸς Λῆμνον μετὰ τὸν Φιλοκτήτην. Ηὗρον δὲ τὸν Φιλοκτήτην δεῖνα πάσχοντα καὶ μάλιστα ἀγανακτοῦντα ὅτι οἱ Ἕλληνες αὐτὸν ἔνθα λελοίπασιν. Πρῶτον μὲν οὖν οὐκ ἔφη μετ’ αὐτῶν ἱέναι. Ἔπειτα δέ, ἐν ᾧ ὁ δυστυχὴς ἀνὴρ ὅσον οὐκ ἐλιποψύχει διὰ λύπην, ὁ Ὀδυσσεὺς κατέλαβε τὸ τόξον καὶ τοὺς ὀϊστούς. Καὶ ὁ Φιλοκτήτης, φοβούμενος μὴ στερηθῇ τῶν ὅπλων, ἄκων ἕσπετο τοῖς ἄλλοις, καὶ ἐμβὰς ἐπὶ τὴν ναῦν ἀπέπλευσε πρὸς Τροίαν. Ἐκεῖ δὲ ἰαθεὶς τὸν πόδα ἐμαχέσατο πρὸς Πάριν τὸν Πριάμου, καὶ ἀποκτείνας αὐτὸν τοῖς ὀϊστοῖς ἔπαυσε τὸν πόλεμον.
