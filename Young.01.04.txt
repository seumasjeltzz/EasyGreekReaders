πόλεις δὲ αὐτῶν εἰσιν οἱ δρυμοί· περιφράξαντες γὰρ δένδρεσι καταβεβλημένοις κύκλον εὐρύχωρον, ἐνταῦθα καλύβας σφίσιν αὐτοῖς καὶ τοῖς βοσκήμασι σταθμοὺς ποιοῦσιν, οὐ πρὸς πολὺν χρόνον. ἔπομβρος δὲ ὁ ἀὴρ μᾶλλον ἢ νιφετώδης. ἐν δὲ τῇ αἰθρίᾳ ὀμίχλη κατέχει πολὺν χρόνον, ὥστε δι᾿ ἡμέρας ὅλης ἐπὶ τρεῖς μόνον ἢ τέσσαρας ὥρας, τὰς περὶ μεσημβρίαν, ὁρᾶσθαι τὸν ἥλιον.