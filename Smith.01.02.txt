Μετὰ Καμβύσου θάνατον Μάγος τις, ὄνομα Σπενδαδάτης, ἐβασίλευεν ἀντὶ Σμέρδιος τοῦ Κύρου, ὃν Καμβύσου ἀδελφοῦ κελεύσαντος, Πρηξάσπης, Πέρσης ἀνὴρ εὐγενής, κρύφα ἐπεφονεύκει.
μετὰ δ᾿ ἐνίους μῆνας κατάδηλος ἦν τῷδε τρόπῳ· 
Ὀτάνης ἦν, Φαρνάσπου παῖς, ἀρετῇ καὶ χρήμασιν ὁμοῖος τῷ πρώτῳ Περσῶν. 
οὗτος ὁ Ὀτάνης πρῶτος ὑπώπτευσε τὸν Μάγον, ὡς οὐκ εἴη ὁ Κύρου Σμέρδις, ἀλλ᾿ ὅσπερ ἦν. 
ἦν δὲ αὐτοῦ θυγάτηρ ἐν ταῖς τοῦ βασιλεύοντος γυναιξί· 
ταύτην οὖν ἐκέλευσεν Ὀτάνης μηνεύειν αὐτῷ, εἰ τῷ βασιλεύοντι ὦτα εἴη· 
ὁ γὰρ Μάγος τὰ ὦτα ὑπὸ τοῖ Καμβύσου κεκολουμένος (κεκολουσμένος) αὐτῷ φανερὸς ἦν. 
ἐπεὶ οὖν θυγάτηρ αὐτῷ τοῦτο ἐμήνυσε, σὺν ἄλλοις τισὶ Πέρσαις γνωρίμοις ἐβουλεύσατο, πῶς ἐπιβουλεύσοιεν τῷ Μάγῳ. 
βουλευσάμενοι δὲ εἰς τὰ βασίλεια ἐπορεύθησαν καὶ τὸν Μάγον ἐφόνευσαν. 
περὶ δὲ τῆς βασιλείας ἐμαντεύσαντο τὸν ἥλιον, ὃν μάλιστα ἐθεράπευον οἱ Πέρσαι· 
τούτου δὲ μηνύσαντος Δαρεῖος ὁ Ὑστάσπου ἐβασίλευσε τῶν Περσῶν.